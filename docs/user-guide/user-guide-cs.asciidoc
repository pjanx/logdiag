// TODO: nakonfigurovat v CMake asciidoctor-pdf, je potřeba pár `gem install`
// https://github.com/asciidoctor/asciidoctor-pdf/blob/master/README.adoc
// https://github.com/asciidoctor/asciidoctor-pdf/blob/master/docs/theming-guide.adoc

logdiag: Průvodce uživatele
===========================
Přemysl Janouch <p@janouch.name>
v0.2, 2018-06-25
:toc: left
:toc-title: Obsah
:sectnums:
:warning-caption: VAROVÁNÍ
:xrefstyle: short
:figure-caption: Obrázek

image::logdiag-cs.png[]

<<<

Úvod
----
Tento dokument vás má za účel provést po aplikaci a pomoci vám se v ní
zorientovat. Popis úkonů se přednostně vztahuje na operační systém Microsoft
Windows, do jisté míry je však platný i pro jiné operační systémy.

Získání aplikace
----------------
Nejnovější verzi aplikace je možné stáhnout na následující webové adrese:
https://git.janouch.name/p/logdiag.

[[gitea-download]]
.Nabídka pro stahování na stráncách projektu
image::gitea.png[]

Až se ocitnete na webu, vyhledejte v záhlaví záložku s nápisem ``Releases'' a
klepněte na ni. Zobrazí se přehled vydání a pod hlavičkami ``Downloads''
související soubory ke stažení. Instalační soubor pro Microsoft Windows nese
název ve stylu ``logdiag-__verze__-Windows-x86.exe''.

Instalace
---------
Proces instalace je velmi přímočarý. Po úvodní obrazovce je vyžadován souhlas s
licencí. Pokud nerozumíte anglicky, její stručné shrnutí zní, že aplikaci smíte
v nezměněné formě zcela volně používat a redistribuovat, ale nejsou vám
poskytovány žádné záruky. Následuje výběr složky, do které chcete aplikaci
nainstalovat, a složky pro umístění ve Start menu. V případě, že nenastala žádná
náhlá chyba, už jen stačí potvrdit úspěšnou instalaci.

WARNING: Pokud aplikaci instalujete do složky, kde se nachází již existující
instalace, mohou nastat potíže. Ačkoliv je to možné, nepokoušejte se z těch
samých příčin instalovat ani více kopií vedle sebe. Nejdříve stávající instalaci
odstraňte, například pomocí zástupce umístěného ve Start menu.

Operace s objekty
-----------------

////

TODO: zkusit restrukturalizovat na:

4. Operace s objekty
   4.1 Základní operace
       4.1.1 Výběr
       4.1.2 Přesun
       4.1.3 Odstranění
   4.2 Značky
       4.2.1 Vložení
       4.2.2 Otáčení
   4.3 Spojení
       4.3.1 Tvorba

////

Každý diagram je tvořen z objektů, a s těmi se sdružují dále popsané operace.
Budete-li chtít momentálně prováděnou operaci zrušit, můžete tak obvykle učinit
stiskem klávesy Escape.

Výběr objektů
~~~~~~~~~~~~~
Jednotlivé objekty můžete vybírat levým kliknutím myší. Ty se v reakci na to
vyznačí červenou barvou. Chcete-li vybrat objektů více, držte během klikání
stisknutou klávesu Shift.

// XXX: nelze zarovnat obrázek na střed zároveň s caption
[[select-objects]]
.Výběr objektů v oblasti
image::select-objects.png[]

Alternativně můžete táhnout myší z volné oblasti diagramu do prostoru, viz
<<select-objects>>. Vyberou se objekty obsažené ve vytvořeném obdélníku. Výběr
lze zrušit klepnutím na prázdné místo.

Přesun objektů
~~~~~~~~~~~~~~
Přesun objektů se provede tažením objektů myší na požadované místo. Pokud jsou
tyto objekty součástí výběru, přesune se celý výběr. Ten lze též přesouvat
pomocí kurzorových kláves.

Odstranění objektů
~~~~~~~~~~~~~~~~~~
Objekty odstraníte stisknutím klávesy Delete, případně z menu aplikace.

Vložení značky
~~~~~~~~~~~~~~
_Značky_ představují nejdůležitější druh objektů. Do diagramu je vložíte výběrem
z nabídky značek umístěné po levé straně hlavního okna aplikace, viz
<<select-symbol>>, a přetažením myší do diagramu na požadované umístění.

[[select-symbol]]
.Výběr značky z nabídky
image::select-symbol.png[]

Otáčení značek
~~~~~~~~~~~~~~
Otočit značku vloženou do diagramu můžete přes pravé tlačítko myši.

Propojení terminálů
~~~~~~~~~~~~~~~~~~~
_Terminálem_ se nazývá bod určený pro tvorbu spojení mezi značkami nebo jinými
spojeními. Abyste z něj spojení vyvedli, nejdříve na něj najeďte kurzorem myši
tak, aby se viditelně vyznačil kroužkem. Pak stiskněte levé tlačítko myši a
přetáhněte kurzor myši na místo, kde chcete, aby spojení končilo.

// XXX: nelze sloučit do jedné figure
[[create-connection]]
.Propojení terminálů dvou značek
image:create-connection-begin.png[]
&nbsp;...&nbsp;
image:create-connection-end.png[]

Časté problémy
--------------

Nelze otevřít uložený diagram
~~~~~~~~~~~~~~~~~~~~~~~~~~~~~
Při ukládání se ujistěte, že zadaný název souboru obsahuje příponu ``.ldd''. V
opačném případě se nezobrazí v dialogu pro otevření diagramu. Pokud jste nějaký
soubor již bez přípony uložili, napravíte to dodatečným přidáním přípony k jeho
názvu.

Jak můžu diagram vytisknout?
~~~~~~~~~~~~~~~~~~~~~~~~~~~~
Současná verze aplikace není schopná přímo tisknout. Pro vytištění vytvořeného
diagramu můžete klávesou PrintScreen sejmout snímek obrazovky, vložit jej
například do aplikace Malování, oříznout požadovanou část a vytisknout ji z
tohoto grafického editoru.

Schází mi popisky
~~~~~~~~~~~~~~~~~
Obdobně jako v předchozím případě tato funkcionalita zatím neexistuje, ale je
možné tento nedostatek obejít přes běžný grafický editor.

